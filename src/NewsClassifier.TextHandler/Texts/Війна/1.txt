В Німеччині відбулася ювілейна 20-та зустріч у форматі "Рамштайн". На ній обговорювалися термінові потреби Сил оборони, а також було анонсувано нові пакети допомоги
Ми зібрали для вас інформацію про сімсот п’ятдесят п’ятий день Великої війни: чим жили Україна та українці 19 березня 2024 року.

НАЙВАЖЛИВІШЕ

20 засідання “Рамштайну”

Міністр оборони Сполучених Штатів Ллойд Остін відкривши засідання Контактної групи з, запевнив у непохитності підтримки України. Остін пообіцяв, що Сполучені Штати та коаліція не дозволять Україні зазнати поразки у війні проти агресії Росії.

Українську делегацію на "Рамштайні" очолював міністр оборони Рустем Умэров. Як заявили у відомстві, Україна на сьогоднішній зустрічі виділила такі пріоритети: системи ППО та ракети до них, ракети далекого радіусу дії, артилерійські снаряди (особливо натовського 155-мм калібру), системи радіоелектронної боротьби (РЕБ) та розвідки (РЕР), броньована техніка – ЗМІ.

Щонайменше 315 тисяч російських військових загинули або отримали поранення. На розгортання військ та ведення бойових дій Москва витратила 211 млрд доларів, ще близько 1,3 трлн доларів - втрати потенційного зростання економіки – Лойд Остін

Глава Міноборони ФРН Борис Пісторіус оголосив про пакет допомоги Україні на 500 млн євро. - Reuters.

Відбулися переговори з лідерами Естонії, Данії, Німеччини, Ісландії, Італії, Латвії, Литви, Люксембургу, Нідерландів, Норвегії та Польщі у рамках коаліції потужностей. Союзники обговорили питання постачання дронів, навчань, а також координацію оборонної промисловості – ЗМІ.

Країни Контактної групи з питань оборони України за два роки зібрали $88 млрд військової підтримки, і зараз зосереджуються на двох напрямах – забезпечити негайні потреби ЗСУ на полі бою, а також надати допомогу для довгострокової перспективи – Ллойд Остін.

Ллойд Остін заявив, що за результатами зустрічі Контактної групи з питань оборони України, повертається додому, сповнений рішучості забезпечити потік американської зброї та боєприпасів в Україну - Укрінформ

Мінімальні просування російських загарбників в Україні коштують їм величезних втрат у техніці та особовому складі - Чарльз Браун, голова Об’єднаного комітету начальників штабів США генерал

Бельгійський уряд передасть Україні пакет військової допомоги на суму $450 млн. До нього увійдуть майже три сотні бойових броньованих машин LMV, а також три мінні тральники - Людивін Дедондер, міністр оборони країни

Фінляндія виділить 30 млн євро на ініціативу Чехії із закупівлі артилерійських боєприпасів для України у третіх країн - Міністерство оборони України

***

До кінця березня Україна отримає приблизно половину з 1 мільйона артилерійських боєприпасів, які обіцяли надати країни Євросоюзу - Петер Стано, речник Єврокомісії із зовнішньополітичних питань

Держсекретар США Ентоні Блінкен назвав результати так званих виборів в Росії заздалегідь встановленими кремлівським режимом та заявив, що Америка продовжить підтримку тієї частини російського суспільства, яке бореться за «світле майбутнє» РФ – заява Блінкена.

ЦИТАТА

Дмитро Кулеба. Глава МЗС: «Україна вже отримує підтримку у різному вигляді. Дещо приходить, як грантова допомога, а інша підтримка приходить у вигляді позик. Тож ми не шоковані пропозицією зі США, але питання щодо загальної структури допомоги, яка буде надана. І ми не бачили жодних деталей стосовно цієї пропозиції, крім як загального згадування позики, замість грантів».

Шарль Мішель, президент Європейської ради: “Європа повинна зміцнити свою обороноздатність та перейти до режиму воєнної економіки у відповідь на загрозу з боку РФ. Європі необхідно взяти на себе відповідальність за власну безпеку, а не надто покладатися на підтримку таких країн, як США”.

ВТРАТИ ВОРОГА


ВІЙНА

Російські війська від початку березня цього року випустили по Україні 130 ракет різних типів, понад 320 «Шахедів» і майже 900 керованих авіабомб — Володимир Зеленський, президент України

Російські ЗМІ повідомляють про обстріл російського Бєлгорода у вівторок, 19 березня, та трьох постраждалих. - Телеграм-канал Baza.

На Лимано-Куп'янському напрямку ворог тримає угруповання близько 100 000 військовослужбовців. - Іван Шевцов, речник бригади "Сталевий Кордон". У росіян був "дедлайн до 15 березня" - захопити Куп'янськ, Куп'янськ-Вузловий та вийти на рубіж лівого берега річки Оскіл, щоб "показати якісь результати перед "виборами" президента в Російській Федерації". На жоден клаптик вони не просунулися, але від своїх намірів не відмовились.

За останній тиждень на південному напрямку фронту кількість артилерійських обстрілів із боку російських окупантів зменшилася, подекуди загарбники перегруповуються - Руслан Музичук, речник Національної гвардії

Упродовж минулої доби Сили оборони півдня знищили 169 окупантів, два комплекси РЕБ, 6 гармат та 18 одиниць авто-бронетехніки — Сили оборони Півдня

Російські загарбники за добу здійснили три спроби штурмів на лівобережжі Дніпра на Херсонщині та 9 – в районах Роботиного та Приютного Запорізької області, але після втрат відійшли - пресслужба ОК «Південь».

Російський добровольчий корпус продовжує наступ під Бєлгородом, задіяні всі резерви, у підрозділі також є втрати, але вони не співставні з тими, які оголошуються ГШ РФ - "Фортуна", начальник штабу підрозділу.

Головне управління розвідки Міністерства оборони України надає допомогу російським добровольчим формуванням "Російський добровольчий корпус", "Свобода Росії" і "Сибірський батальйон", які діють на території Росії - Андрій Юсов, речник ГУР МОУ

Військове відомство РФ шукає способи зберегти флот у Чорному морі. Наразі операції російських кораблів обмежені, а захист від дронів посилено -  британська розвідка

Кіберфахівці Головного управління розвідки Міністерства оборони України і активісти групи «BO Team» упродовж 11 по 18 березня здійснили нові масштабні кібератаки на державні та приватні структури Росії — ГУР.

***

У Білопіллі на Сумщині внаслідок двох російських ударів пошкоджені приватні будинки та ЛЕП, у місті частково відсутнє електро- та водопостачання — ОВА.

Росіяни розстріляли трьох мирних жителів у окупованому селі Кохани Херсонської області - ASTRA.

Внаслідок обстрілів минулої доби російськими окупантами Херсонської та Донецької областей 4 людини загинуло, 5 отримали поранення – дані ОВА.

НОВИНИ: УКРАЇНА

Президент Зеленський під час телефонної розмови обговорив із головою Європейської ради Шарлем Мішелем подальші кроки на шляху до фактичного початку переговорів про вступ України в ЄС — сайт президента.

Міжнародний олімпійський комітет (МОК) закликає спортсменів не брати участь в «Іграх дружби», які відбудуться в Росії - заява МОК.

Письменниця, поетеса-шістдесятниця, дисидентка Ліна Костенко 19 березня святкує свій 94-й день народження — Укрінформ.

Комітет захисту журналістів (CPJ) закликає владу Польщі утримуватися від затримання представників преси, які висвітлюють теми, що становлять суспільний інтерес — Укрінформ.

***

У Києві 19 березня відбувається VII Міжнародний форум «Креативна Україна» — Rethinking. Culture — Укрінформ. Форум проходить на двох сценах - в онлайн та офлайн форматах.

Перша леді України Олена Зеленська переконана, що українська культура має стати ще одним потужним голосом держави у світі, а також свідченням про події, що відбуваються в ці історичні часи у нашій країні — Укрінформ.

Європейський Союз допомагає Україні розбудовувати стійку та живу культурну сферу, оскільки це є складовою відбудови країни та ключовим для її руху до членства в ЄС - Ремі Дюфло, заступник голови Представництва ЄС в Україні.

Національний перелік елементів нематеріальної культурної спадщини наразі налічує вже 92 елементи. Це не фінал нашої роботи. Ми щодня опрацьовуємо пропозиції, щодня вивчаємо нашу нематеріальну культурну спадщину для того, щоб її зафіксувати -  Ростислав Карандєєв, т. в. о. міністра культури та інформаційної політики

Російсько-українська війна забрала життя принаймні 98 українських діячів культури і зруйнувала або знищила близько 2 тисяч об’єктів культурної інфраструктури, але Росії не вдасться знищити українську ідентичність завдяки багатству талантів та культурному спадку України - посол Канади

***

Загальна сума касових видатків загального фонду державного бюджету за січень – лютий 2024 року становить 424,8 млрд грн, із них у лютому витрачено 274,6 млрд гривень – Мінфін

Міністерство фінансів 19 березня 2024 року на аукціоні з розміщення облігацій внутрішньої державної позики (ОВДП) залучило до державного бюджету 16,333 млрд грн. – Мінфін.

Блокування автомобільних шляхів поблизу польсько-українського кордону призвело до втрати 7,7 млрд грн митних платежів - Ярослав Железняк, перший заступник голови комітету ВР з питань фінансів, податкової та митної політики

Опалювальний сезон в Україні цього року завершитись наприкінці березня через плюсову температуру повітря. Зазвичай опалювальний сезон закінчується 15 квітня -  Олексій Чернишов, голова НАК "Нафтогаз України"

СВІТ: ДОПОМОГА, САНКЦІЇ, ПОДІЇ

Прем’єр-міністр України Денис Шмигаль прибув з робочим візитом до Великого Герцогства Люксембург, де зустрівся зі своїм колегою Люком Фріденом — Укрінформ. Люксембург висловив зацікавленість в реконструкції Криворізького району Дніпропетровської області. Також Люксембург готовий долучитися до втілення сьомого пункту Формули миру Президента України, в якому йдеться про покарання Росії за вчинені злочини.

Республіканці в Конгресі США серйозно розглядають потенційне рішення надати принаймні частину з пакету допомоги Україні у вигляді позики – Politico

Варшава і Берлін 26 березня дадуть старт «коаліції бронетехніки» для потреб ЗСУ. Вони    є співлідерами цього проєкту, і до нього вже приєдналися інші партнери, такі як Велика Британія, Швеція, Італія - Владислав Косіняк-Камиш, віцепрем’єр - міністр національної оборони Польщі.

Керівник зовнішньополітичного відомства ЄС Жозеп Боррель заявив, що запропонує країнам ЄС використати 90% прибутків від заморожених російських активів у Європі для закупівлі зброї для України через Європейський фонд миру — Reuters.

Голова Верховної Ради України Руслан Стефанчук взяв участь у Конференції спікерів Стратегії ЄС щодо Дунайського регіону, - Укрінформ.  Головне з виступу голови ВРУ:

- закликав не визнавати результати так званих «виборів» президента Російської Федерації

- Разом із підривом Каховської ГЕС, атаки Росії на українські порти на Дунаї слід розцінювати як злочини екоциду, які потребують розслідування

- Наразі можна говорити про поступове перетворення коридору «Україна – порти Румунії та Болгарії» в один із глобальних ринків торгівлі зерном у Північно-Західному Причорномор’ї з відгалуженням до річки Дунай.

- Росія розпочала війну проти України з намірами рухатися далі на Захід, оскільки перманентна війна є "гнилою основою кремлівського режиму".

Президент Національної ради Австрії Вольфганг Соботка заявив про готовність його країни очолити міжнародну коаліцію з надання гуманітарної допомоги Україні – Укрінформ.

Європейський Союз підготував пропозиції, згідно з якими Україна почне отримувати прибутки від заморожених російських активів вже у липні — Bloomberg. Пропозиції передбачають податок на прибуток від заморожених резервів з метою використання близько 3 мільярдів євро на рік для фінансування поставок зброї в Україну та розвитку її оборонної промисловості.

Чехія намагається доставити Україні боєприпаси «так швидко, як це можливо», а європейські країни незабаром вироблятимуть достатню кількість снарядів, щоб забезпечити потреби української армії — Петр Павел, президент Чехії.

Європейський Союз планує ввести мита на імпорт російського та білоруського зерна, щоб заспокоїти аграріїв та деякі країни-члени. Це буде перше обмеження на продовольчі товари з Росії після початку повномасштабного вторгнення в Україну - Financial Times

Сполучені Штати офіційно підтвердили загибель заступника командувача військового крила ХАМАСу Марвана Ісси, який був ліквідований під час ізраїльського удару в центрі сектору Гази — Укрінформ.

Лідер Китаю Сі Цзіньпін зустрінеться із президентом Франції Еммануелем Макроном у Парижі на початку травня, це стане першою поїздкою Сі до Європи з часів пандемії — Politico.

Міністерство закордонних справ Молдови оголосило співробітника посольства РФ персоною нон ґрата і висилає його з країни - News Maker.

МЗС Естонії викликало тимчасового повіреного у справах РФ і вручило йому ноту про те, що співробітника російського посольства, який має дипломатичний статус, оголошено персоною нон ґрата - ERR.

 Президент Туреччини Реджеп Таїп Ердоган привітав  Путіна з "перемогою" на президентських "виборах" і вкотре заявив, що Анкара готова сприяти мирним переговорам РФ з Україною - канцелярія турецького президента.

ВОРОГ

Путін у травні 2024 року відвідає Китай для переговорів з Сі Цзіньпіном, це може стати першою закордонною поїздкою глави Кремля після "виборів" — Reuters.

У Балтійському морі затонув російський траулер "Капітан Лобанов", за попередньою інформацію, це сталося через вибух на борту - Телеграм-канал Baza. На борту траулера перебували семеро членів екіпажу, четверо постраждали. За словами джерел, щонайменше одна людина загинула. Причини вибуху невідомі.

Російського адмірала Олександра Моїсеєва призначили виконувачем обов'язків головкома ВМФ РФ після звільнення з цієї посади адмірала Миколи Євменова — росЗМІ.

У Росії вирішили захистити нафтогазові об'єкти за допомогою ракетних систем "Панцир" після того, як Україна останніми місяцями зосередила вогонь на російських нафтопереробних заводах та інших енергетичних об'єктах - The Guardian

Внаслідок ударів українських безпілотників по російських нафто-переробних заводах близько 600 000 барелів щоденних нафтопереробних потужностей Росії було виведено з ладу — Bloomberg.

Влада Бєлгородської області РФ вирішила вивезти дев'ять тисяч дітей з регіону у зв'язку з «періодичними обстрілами території»— росЗМІ.

Підготувала Марина Дмитрів, Київ