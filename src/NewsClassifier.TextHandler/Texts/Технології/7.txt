Допомога журналістам: які застосунки допоможуть легко і за певних умов безплатно -  перетворити аудіо на текст
Журналістам і не лише їм, часто треба розшифровувати записане на аудіо- та відеофайлів у текстовий формат, і оце переведення забирає чимало часу. Втім, нині є комп’ютерні інструменти, які із застосуванням Штучного інтелекту, допомагають не витрачати день  на розшифровування двогодинного інтерв’ю: спеціальні програми для транскрибування (розшифровки аудіофайлів у текст – ред.) уже за лічені хвилині дадуть відносно точний текст.

Таких програм є чимало, але знайти зручний безплатний застосунок важко, більшість з них пропонують лише тимчасовий безплатний доступ, або ж не розпізнає українську мову.

Ми зібрали для вас добірку з з характеристиками чотирьох сервісів для транскрибування, користування більшістю з яких є безкоштовними. Програми працюють з україномовними аудіо- та відеофайлами.  

Pinpoint

Що це за програма

Сервіс від Google, яким можна скористатися, маючи акаунт gmail.

Для початку роботи потрібно натиснути кнопку «Почати» й заповнити анкету.

Потім у верхньому лівому кутку екрану з’явиться кнопка «Додати документи».

Програма індексує імена та прізвища, тобто передбачений зручний пошук за ключовими словами у великих за обсягом документах.

Які тексти можна обрати

Користувач може обрати для розшифровки аудіозаписи та відео.

Програма також розпізнає рукописний, сфотографований і відсканований текст

Який формат і розмір файла

Можна завантажувати файли будь-якого формату та розміру.

Розшифровка розбивається по окремих фразах, які паралельно можна прослуховувати.

Також можна завантажити готовий текст у PDF-форматі.

Скільки часу займає розшифровка

Приблизно 1 МБ на хвилину.

ЗВЕРНІТЬ УВАГУ:

Розшифровка не зупиниться, навіть якщо закрити вкладку або вимкнути комп’ютер.

Посилання на сервіс: https://journaliststudio.google.com/pinpoint/

SpeechTexter

Що це за програма

Це сервіс від Google

Можливості програми

-  Програма розпізнає 70 мов

-  Програма розпізнає надиктовані тексти, тобто вам потрібен браузер, який підтримує роботу мікрофона.

Як працює

-  Щоби почати, треба натиснути на зображення мікрофона внизу екрана.

-  Розділові знаки ставляться голосом, тобто вам потрібно казати «кома», «крапка», «відкрити лапки», «закрити дужки» тощо.

-  Оформлення застосунку дещо нагадує Word — це аркуш А4, на якому можна друкувати текст шрифтом Times New Roman із застосуванням, у разі необхідності, курсиву або підкреслення.

-  Програма підраховує кількість слів, і якщо їх більше, ніж на одну сторінку, з’являється нова. Перегортати сторінки можна стрілочками вправо та вліво. Є кнопки для копіювання, відправлення, друку та завантаження тексту.

-  Якщо потрібно транскрибувати відео- або аудіозапис, можна просто увімкнути його в сусідній вкладці або на іншому пристрої, розташувавши близько до мікрофона. Але тут треба стежити, щоб SpeechTexter встигав правильно почути слова.

-  Додаток простий, але має недолік — повільно розшифровує текст.

Посилання на сервіс:  https://www.speechtexter.com/ 

Transkriptor

Що це за застосунок

-  Один із небагатьох, що не потребує номеру банківської картки при реєстрації.

-  Створений на основі Штучного інтелекту і є розширенням Chrome.

-  На головній сторінці вказано безліч корисних функцій, але вони часто є платними.

Скільки мов розпізнає програма

Розпізнає понад 100 мов

Які файли можна завантажити

Можна завантажувати відео- та аудіофайли з комп’ютера, YouTube чи хмарних сховищ, а також записати звук чи відео в самому застосунку.

Як працює програма

-  Безкоштовна версія Transkriptor дозволяє прослухати лише перші п’ять хвилин аудіофайлів. Якщо запис триває 5-6 хвилин, програма поріже розшифровку навпіл по 2-3 хвилини.

-  Програма залишить ваш запис цілим, якщо він триває 1-2 хвилини, тобто ви можете ним користуватись і отримати розшифровку, якщо самі «поріжете» свої аудіо чи відео на маленькі шматочки.

ЗВЕРНІТЬ УВАГУ:

-  Розробники передбачили, що з програмою будуть хитрувати, й додали лічильник безкоштовних хвилин.

-  Безкоштовно ви можете розшифровувати до 90 хвилин.

-  Додаткові безплатні хвилини можна заробляти, якщо ділитися цим застосунком у соцмережах.

Скільки часу займає розшифровка

-  Застосунок працює швидко

-  Текст розбитий на речення з таймкодами

-  Можна створювати папки для зберігання файлів спільного із колегами доступу до файлів.

Посилання на сервіс:  https://app.transkriptor.com/uploader

Чат-бот від Миколаївського центру журналістських розслідувань

Що це за програма

Чат-бот розроблений розслідувачами Nikcenter - центр журналістських розслідувань на основі технології ChatGPT.

Як отримати доступ

Треба зайти у чатбот, вказати свій номер телефону й написати запит на сторінку у фейсбуці центр журналістських розслідувань, які модерують всіх юзерів.

Який розмір файла

-   Аудіофайли розміром до 20 МБ можна надіслати для розшифровування безпосередньо в чат-бот.

-  Більші файли необхідно спершу завантажити в DropBox, а згенероване посилання скопіювати в чат.

-  Якщо необхідно розшифрувати відеофайл, його також треба завантажувати на файлообмінник.

Скільки триває розшифровка

транскрибування триває приблизно в п’ять — десять разів швидше, ніж саме аудіо.

Від розміру файлу залежить швидкість конвертації,

ЗВЕРНІТЬ УВАГУ:

-  Користування чат-ботом платне — редакція збирає донати від юзерів на оплату API ChatGPT.

-  Частина зібраних коштів витрачається на волонтерство.