Нові пропозиції у напрямку якісного покращення державної економічної освіти
Сучасний майданчик для дискусій та обміну досвідом між представниками українського бізнесу і студентами – «Академік Хаб Південний» – відкрився в Економічному факультеті Київського національного університету імені Тараса Шевченка.

Підсилити теоретичні знання практичним досвідом українського бізнесу – мета, яку команда експертів «Південного» планує реалізувати через проведення воркшопів зі студентами та аналіз реальних бізнес-кейсів, які розкриють практичні аспекти навчальних дисциплін. Для цього банк створив в університеті сучасний енергонезалежний простір, оснащений інтерактивними дошками, проєкторами та Інтернетом, щоби зробити процес навчання максимально зручним та комфортним за будь-яких умов.


Передумовою реалізації освітнього проєкту «Академік Хаб Південний» стало опитування роботодавців корпоративного сектора щодо проблемних питань розвитку державної економічної освіти, яке ще на початку співпраці з університетом провів банк «Південний» у партнерстві з дослідницькою компанією Gradus Research*.

Так, 79% опитаних представників українського бізнесу – потенційних майбутніх роботодавців – вважають, що для розвитку якісних навичок потрібна більш прикладна програма навчання у вишах. І бізнес може у цьому допомогти: проводити практичні заняття на прикладі реальних бізнес-кейсів, надавати студентам можливості стажування, створювати грантові програми. Ці три ключові завдання банк планує реалізувати разом з університетом у межах проєкту «Академік Хаб Південний».

Набутий таким чином практичний досвід дасть можливість студентам краще зрозуміти себе та визначитися, в якому напрямку професійного розвитку рухатися далі. Адже чим раніше студент отримає стартові практичні знання та навички, тим цікавіше йому буде розпочинати свій професійний шлях, впевнена голова правління банку «Південний» Алла Ванецьянц:

«Ми готові ділитися найціннішим – часом, досвідом та увагою, адже впевнені, що інвестиції у талановиту молодь сприятимуть розвитку нашої країни. В Академік Хабі студенти отримають цінний досвід, який стане передумовою вдалого кар'єрного старту, а український бізнес – молодих талановитих фахівців».


Для найбільш активних студентів Академік Хаба передбачено спеціальну стипендію від банку «Південний». Перша зустріч у межах освітнього проєкту відбудеться вже 21 лютого.

Довідка:

Банк «Південний» – один із лідерів фінансового ринку України, який посідає третє місце у групі українських банків із приватним капіталом за розміром активів. За визначенням Національного банку України, «Південний» п’ять років поспіль входить до категорії системно важливих банків.

Три роки поспіль банк входить до рейтингу «50 найкращих роботодавців» за версією журналу Forbes. У 2022 році «Південний» став одним із п’яти банків у рейтингу топ-роботодавців воєнного часу. Відповідно до результатів дослідження компанії EY (Ernst & Young) «Найкращий роботодавець – 2022», «Південний» визнано одним із кращих роботодавців банківської галузі на думку студентів та досвідчених професіоналів.

* Опитування було проведено дослідницькою компанією Gradus Research методом самозаповнення анкети на платформі Gradus. Період проведення дослідження – червень-липень 2023 року, респонденти – керівники корпоративного сектора серед клієнтів банку «Південний», розмір вибірки – 43 експерти.

БанкБізнесЕкономікаОсвітаКНУ імені Шевченка


Приєднуйтесь до наших каналів Telegram, Instagram та YouTube.

АКТУАЛЬНО
Продовольчій безпеці України нічого не загрожує - експерт
Продовольчій безпеці України нічого не загрожує - експерт
Торік ЄІБ збільшив фінансування проєктів в Україні у вісім разів
Торік ЄІБ збільшив фінансування проєктів в Україні у вісім разів
ЄІБ може виділити €100 мільйонів на підтримку української гідроенергетики - Шмигаль
ЄІБ може виділити €100 мільйонів на підтримку української гідроенергетики - Шмигаль
Мінфін розмістив ОВДП на ₴16,3 мільярда
Мінфін розмістив ОВДП на ₴16,3 мільярда
Смачні суботи: волонтерки в Києві опікуються пораненими захисниками
Смачні суботи: волонтерки в Києві опікуються пораненими захисниками08.02.2024 12:45
Допомагають одужувати фронтовикам, які лікуються у медзакладах, – увага, турбота і цілющий плов від небайдужих
Найкращі медичні заклади у столиці з 2014 року лікують і реабілітують захисників, які протистоять російським нападникам. Знаходити необхідні речі таким пацієнтам і  підтримувати вдячними словами допомагають волонтери.

Укрінформ провів кілька годин з жінками, які взяли собі за правило тричі на тиждень опікуватися бійцями і бійчинями, які з фронтових позицій потрапили на лікарняні ліжка, а заодно й цивільними, які постраждали від війни.

відома акторка Даша Легейда-Сова
Відома акторка Даша Легейда-Сова (зправа), яка доєдналася до ініціативи.
Уже багато місяців поспіль волонтерки влаштовують смачні суботи: доставляють домашні свіжо зготовлені страви. Не тому, що у медзакладах не годують пацієнтів. А тому, що пиріжки, львівський сирник, шарлотка, чебуреки й інша смакота – це вдячність за можливість під час жорстокої російсько-української війни жити в тилу. До ініціативи доєднується, зокрема, відома акторка Даша Легейда-Сова – донька і дружина наших захисників.

Євгенія Адвена почала волонтерити з 2014 року.
Євгенія Адвена почала волонтерити з 2014 року.
«Ми почали допомагати пораненим захисникам зі Сходу України ще у 2014 році, тоді у Центральному військовому шпиталі. Перша потреба була: «немає навіть на чому сидіти», тому забезпечили пуфиками, – розповідає Євгенія Адвена, яка до цього працювала з дизайном інтер’єрів і ландшафтів. – А потім я почала готувати. Мій син Дмитро, коли ще був у молодшій школі, казав: «Зготуй волонтерську картоплю». Вона звичайна – з м’ясом і грибами. Всі кажуть, що дуже смачна.

Експериментували з різними страви: вареники ліпили, борщ та холодець варили. Все фасували порційно. Для тих, кому потрібно було піднімати гемоглобін – готували печінку. Комусь – дієтичний легкий гарбузовий крем-суп, бо нічого іншого не можна. Тепер, понад півтора року, готую плов – він смачний, навіть якщо вистигне. У декого зі знайомих у телефоні я так і записана – Женя плов».

«Плов цілющий для героя. Смачного. Слава ЗСУ!»
«Плов цілющий для героя. Смачного. Слава ЗСУ!»
Щоп’ятниці жінка їде купувати м’ясо й інші продукти для волонтерської страви. Чистить кілограми 3 моркви, цибулі – десь 2 кг. Готує суботнього ранку. Розфасовує у разовий посуд і привозить на таксі у медзаклад. Разом з іншими учасницями «двіжу» встигає до поранених захисників саме в обідню пору. Тому й виникла назва «Смачні суботи».

Після початку повномасштабного періоду війни готує за раз і 80 порцій, і 100. «Уже не згадаю точно, в який саме момент почала писати на кожному пакуванні: «Плов цілющий для героя. Смачного. Слава ЗСУ!». Завжди дякують, інколи кажуть: «Я вже їв ваш плов». Немало захисників лікуються тривалий час у різних медичних закладах», – розповідає Євгенія.

Волонтерки: Ірина  Барало, Євгенія Адвена, Євгенія Федоришина, Олена Білячкова-Кодьман, Яна Черногрицька, Аня Потапенко, Ольга Пахомова, Аня Бадовська. Валентина
Волонтерки: Ірина Барало, Євгенія Адвена, Євгенія Федоришина, Олена Бєлячкова, Яна Черногрицька, Аня Потапенко, Ольга Пахомова, Аня Бадовська (зліва на право). 
Традиційно у меню смачних субот – «підвішені» піци від «Ветерано-піци» на Лук’янівці. За це дякують Юлії Йорі. Інші доброчинці забезпечують водою і соками. Смачну суботу 3 лютого пораненим захисникам організували безпосередньо у закладі Ірина Барало, Євгенія Адвена, Євгенія Федоришина, Олена Бєлячкова, Яна Черногрицька, Аня Потапенко, Ольга Пахомова, Аня Бадовська.

Смачні суботи від волонтерок
Смачні суботи від волонтерок
Загалом волонтерський «кістяк» цієї ініціативи – спочатку п’ять волонтерок, тепер вісім. Різною допомогою приєднується значно більше людей. Не лише готують страви, а забезпечують й інші потреби поранених захисників: шиють адаптивний одяг, передають милиці тощо. Під опікою зараз – пацієнти одного з найкращих столичних медичних інститутів. Відвідують їх волонтери тричі щотижня.

«У закладі, яким опікуємося, – лікується чимало захисників. Постійно відбувається їхня ротація, – розповідає Євгенія Адвена. – Тому дуже важливо, що нам виділили невелике приміщення, де зберігаємо речі, які можуть знадобитися у будь-яку хвилину: зручні футболки і навіть труси із застібками для поранених, милиці, станки для бриття, звичайний одяг, який часто необхідний тим, чиї родичі живуть далеко від Києва».

Олена Білячкова
Олена Бєлячкова у госпіталі зустріла свого чоловіка Олексія Кодьмана.
Від початку у волонтерській групі за фахом юристка Олена Бєлячкова, яка займається комунікаційно-організаційною роботою. Скажімо, шукала зручні нові матраци для Інституту травматології та ортопедії, де лікують і реабілітують захисників. Десяток цих предметів доїхали в Київ з Івано-Франківська й успішно експлуатуються за призначенням. Волонтерка каже: «Хлопці різні, з різним настроєм, пораненнями, хворобами. Але з вдячністю, яка сторицею повертається від нас до них – славних воїнів. Є люди, які постійно донатять, допомагають, не лишаються осторонь».

До речі, Олена, займаючись волонтерством і питаннями зниклих безвісти у період російсько-української війни та військовополонених, у госпіталі зустріла свого чоловіка Олексія Кодьмана, якого обміняли з полону у 2017-у. Одружилися наприкінці 2022 року.

 Рік у команді волонтерів Анна Бадовська.
Рік у команді волонтерів Анна Бадовська.
«Спочатку до поранених захисників ходила моя мама, тепер через зайнятість іншою роботою навідується не так часто. Я долучилася до волонтерів рік тому, – каже Анна Бадовська з IT-сфери, яка тричі щотижня намагається бути у медзакладі. – Спробувала. Побачила, що не страшно. Боялася, що на побачене в лікарні можу емоційно реагувати. Але все обійшлося. Коли починаєш із хлопцями спілкуватися – хочеш їм тільки дякувати і допомагати».

Шиє адаптивний одяг для поранених Анна Потапенко.
Шиє адаптивний одяг для поранених Анна Потапенко.
Ще одна волонтерка з команди – Анна Потапенко, дизайнерка і кравчиня. Коли не вистачає рук, по поверхах медзакладу розносить разом з іншими пораненим захисникам їжу. Утім основне її заняття – пошиття адаптивного одягу для поранених, який зручно вдягати, коли не згинається рука чи нога. Загалом уже виготовила вдома більш як 500 одиниць таких потреб: футболки, труси, шорти, штани, чохли на апарати Ілізарова. Тепер за півдня майстриня може пошити 4 шортів! Фурнітуру купує, зазвичай, за власні кошти, а для придбання тканин періодично збирають донати.

Волонтерка розповідає: «Після початку повномасштабної війни я виїжджала у Польщу у містечко Рибнік. Коли Женя Адвена збирала для поранених милиці – то я там звернулася по допомогу до місцевих мешканців через поляка, в якого мешкали. Відгукнулися. Ми привезли у Київ возики і милиці». 

Коли мова зайшла про пошиття спеціального одягу для поранених – Анна спочатку понадіялася на колег, з якими працювала до цього і які обіцяли допомогти. Коли слова не дотримали, вона забрала тканину – й все зробила сама. 

«Аня – богиня шиття. Рисунок на тканинах: і пташечки, і білочки, і лисички – щоби додавали настрою захисникам з пораненнями, – коментує Анна Бадовська. – Для хлопців основними є в такому одязі кнопки і кишені».

Яна Черногрицька приєдналася до волонтерської ініціативи нещодавно
Яна Черногрицька приєдналася до волонтерської ініціативи нещодавно.
Буквально кілька тижнів серед волонтерів 23-річна Яна Черногрицька – вчителька англійської мови в садочку. Вона розповідає: «Коли побачила пост у фейсбуці про акторку Дар’ю Легейду, яка волонтерить, і прочитала, що не вистачає вільних рук у цьому медзакладі для допомоги пораненим бійцям, то написала на мейл листа головлікарю. Від нього отримала контакти волонтерів. Стараюся двічі на тиждень приходити. Всім захисникам ми безмежно вдячні. Наша допомога – це мінімально, що ми можемо зробити, коли вони стільки для нас усіх роблять». 

Геннадій Нікітько з Чернігівщини
Геннадій Нікітько з Чернігівщини.
Захисники волонтерок зустрічають стримано, але щиро радіють спілкуванню і дякують за потрібні речі та смачні пригощення. Говоримо з тими, хто погодився розповісти про себе для журналістської публікації. «Давайте з подяки почнемо, – каже колоритний Геннадій Нікітько з Чернігівщини, який має ще ймення Шаман Сіверець, який почав воювати з 2015 року. – Хочу подякувати лікарям, які з нами носяться. Такого гарного ставлення, скільки воюю, не бачив. Є з чим порівнювати».

Пан Геннадій возить з собою дримбу, прикрашену тризубом, і періодично грає
Пан Геннадій возить з собою дримбу, прикрашену тризубом, і періодично грає.
Захисник-піхотинець отримав поранення ноги під Вугледаром рік тому. Переохолодження сприяло тому, що втратив менше крові. Пережив дві клінічні смерті. Пан Геннадій – представник невеликого аматорського театру «Магія вогню», весь час возить з собою дримбу, прикрашену тризубом, і періодично грає, розповідаючи про незвичайні музичні інструменти.

Віктор Ільчук із Житомирщини
Віктор Ільчук із Житомирщини.
Віктор Ільчук із Житомирщини призвався рік тому у десантно-штурмові війська. Після двох місяців навчальних тренувань воював на Запорізькому напрямку. Отримав контузію і поранення. Лікувався з минулого літа у Запоріжжі, Житомирі, тепер – у Києві зробили операцію на коліні. Військовий, у якого попереду реабілітація, теж дякує лікарям і волонтерам. Каже: «Волонтери багато допомагають».
